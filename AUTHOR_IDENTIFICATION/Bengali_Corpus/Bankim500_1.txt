প্রায় দুই শত পঞ্চাশ বৎসর পূর্ব্বে এক দিন মাঘ মাসের রাত্রিশেষে একখানি যাত্রীর নৌকা গঙ্গাসাগর হইতে প্রত্যাগমন করিতেছিল পর্ত্তুগিস্‌ ও অন্যান্য নাবিকদস্যুদিগের ভয়ে যাত্রীর নৌকা দলবদ্ধ হইয়া যাতায়াত করাই তৎকালের প্রথা ছিল কিন্তু এই নৌকাবিহারীরা সঙ্গিহীন তাহার কারণ এই যে রাত্রিশেষে ঘোরতর কুজ্ঝটিকা দিগন্ত ব্যাপ্ত করিয়া ছিল নাবিকেরা দিঙ্‌নিরূপণ করিতে না পারিয়া বহর হইতে দূরে পড়িয়াছিল এক্ষণে কোন্‌ দিকে কোথায় যাইতেছে তাহার কিছুই নিশ্চয়তা ছিল না নৌকারোহিগণ অনেকেই নিদ্রা যাইতেছিলেন একজন প্রাচীন এবং একজন যুবা পুরুষ এই দুই জন মাত্র জাগ্রত অবস্থায় ছিলেন প্রাচীন যুবকের সহিত কথোপকথন করিতেছিলেন বারেক কথাবার্ত্তা স্থগিত করিয়া বৃদ্ধ নাবিকদিগকে জিজ্ঞাসা করিলেন মাঝি আজ আর কত দূর যেতে পারবি মাঝি কিছু ইতস্ততঃ করিয়া বলিল বলিতে পারিলাম নাবৃদ্ধ ক্রুদ্ধ হইয়া মাঝিকে তিরস্কার করিতে লাগিলেন যুবক কহিলেন মহাশয় যাহা জগদীশ্বরের হাত তাহা তে বলিতে পারে না  ও মূর্খ কি প্রকারে বলিবে আপনি ব্যস্ত হইবেন না বৃদ্ধ উগ্রভাবে কহিলেন ব্যস্ত হব না বল কি বেটারা বিশ পঁচিশ বিঘার ধান কাটিয়া লইয়া গেল ছেলেপিলে সম্বৎসর খাবে কি এ সংবাদ তিনি সাগরে উপনীত হইলে পরে পশ্চাদাগত অন্য যাত্রীর মুখে পাইয়াছিলেন যুবা কহিলেন আমি ত পূর্ব্বেই বলিয়াছিলাম মহাশয়ের বাটীতে অভিভাবক আর কেহ নাই  মহাশয়ের আসা ভাল হয় নাই প্রাচীন পূর্ব্ববৎ উগ্রভাবে কহিলেন আসব না তিন কাল গিয়ে এক কালে ঠেকেছে এখন পরকালের কর্ম্ম করিব না ত কবে করিব যুবা কহিলেন যদি শাস্ত্র বুঝিয়া থাকি তবে তীর্থদর্শনে যেরূপ পরকালের কর্ম্ম হয় বাটী বসিয়াও সেরূপ হইতে পারেবৃদ্ধ কহিলেন তবে তুমি এলে কেন যুবা উত্তর করিলেন আমি ত আগেই বলিয়াছি যে সমুদ্র দেখিব বড় সাধ ছিল সেই জন্যই আসিয়াছি পরে অপেক্ষাকৃত মৃদু স্বরে কহিতে লাগিলেন আহা! কি দেখিলাম! জন্মজন্মান্তরেও ভুলিব না দূরাদয়শ্চক্রনিভস্য তন্বী তমালতালীবনরাজিনীলা আভাতি বেলা লবণাম্বুরাশের্দ্ধারানিবদ্ধের কলঙ্করেখা বৃদ্ধের শ্রুতি কবিতার প্রতি ছিল না নাবিকেরা পরস্পর যে কথোপকথন করিতেছিল তাহাই একতামনা হইয়া শুনিতেছিলেন একজন নাবিক অপরকে কহিতেছিল ও ভাই  এ ত বড় কাজটা খারাবি হলো  এখন কি বার-দরিয়ায় পড়লেম  কি কোন দেশে এলেম তা যে বুঝিতে পারি না বক্তার স্বর অত্যন্ত ভয়কাতর বৃদ্ধ বুঝিলেন যে কোন বিপদ্‌ আশঙ্কার কারণ উপস্থিত হইয়াছে সশঙ্কচিত্তে জিজ্ঞাসা করিলেন মাঝি কি হয়েছে মাঝি উত্তর করিল না কিন্তু যুবক উত্তরের প্রতীক্ষা না করিয়া বাহিরে আসিলেন বাহিরে আসিয়া দেখিলেন যে প্রায় প্রভাত হইয়াছে চতুর্দ্দিকে অতি গাঢ় কুজ্ঝটিকায় ব্যাপ্ত হইয়াছে আকাশ নক্ষত্র চন্দ্র উপকূল কোন কিছুই দেখা যাইতেছে না বুঝিলেন নাবিকদের দিগ্‌ভ্রম হইয়াছে এক্ষণে কোন্‌ দিকে যাইতেছে তাহার নিশ্চয়তা পাইতেছে না  পাছে বাহির সমুদ্রে পড়িয়া অকূলে মারা যায় এই আশঙ্কায় ভীত হইয়াছে হিমনিবারণ জন্য সম্মুখে আবরণ দেওয়া ছিল এজন্য নৌকার ভিতর হইতে আরোহীরা এ সকল বিষয় কিছুই জানিতে পারেন নাই কিন্তু নব্য যাত্রী অবস্থা বুঝিতে পারিয়া বৃদ্ধকে সবিশেষ কহিলেন তখন নৌকামধ্যে মহাকোলাহল পড়িয়া গেল যে কয়েকটি স্ত্রীলোক নৌকামধ্যে ছিল তন্মধ্যে কেহ কেহ কথার শব্দে জাগিয়াছিল শুনিবামাত্র তাহারা আর্ত্তনাদ করিয়া উঠিল প্রাচীন কহিল কেনারায় পড়! কেনারায় পড়! কেনারায় পড়!নব্য ঈষৎ হাসিয়া কহিলেন কেনারা কোথা তাহা জানিতে পারিলে এত বিপদ্‌ হইবে কেন ইহা শুনিয়া নৌকারোহীদিগের কোলাহল আরও বৃদ্ধি পাইল নব্য যাত্রী কোন মতে তাহাদিগকে স্থির করিয়া নাবিকদিগকে কহিলেন আশঙ্কার বিষয় কিছু নাই প্রভাত হইয়াছে  চারি পাঁচ দণ্ডের মধ্যে নৌকা কদাচ মারা যাইবে না তোমরা এক্ষণে বাহন বন্ধ কর স্রোতে নৌকা যথায় যায় যাক্‌ পশ্চাৎ রৌদ্র হইলে পরামর্শ করা যাইবে নাবিকেরা এই পরামর্শে সম্মত হইয়া তদনুরূপ আচরণ করিতে 